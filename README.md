Μέρος Α: Θεωρία Πληροφορίας
Σκοπός της άσκησης αυτής είναι να κατανοηθούν βασικές έννοιες από την Θεωρία Πληροφορίας. Αυτό θα επιτευχθεί μέσω της μελέτης σχετικής βιβλιογραφίας αλλά και της 
υλοποίησης ενός συστήματος κωδικοποίησης/αποκωδικοποίησης μιας διακριτής πηγής. Πιο συγκεκριμένα, θα υλοποιηθεί ένα σύστημα το οποίο χρησιμοποιεί την κωδικοποίηση 
Huffman για τη συμπίεση εικόνας. Για την υλοποίηση καθώς και τις πειραματικές μετρήσεις προτείνεται το υπολογιστικό περιβάλλον MATLAB. Η πηγή που θα χρησιμοποιηθεί 
στην συγκεκριμένη υλοποίηση είναι μια εικόνα (“parrot.png”) η οποία αναπαρίσταται ως ένα μητρώο ακεραίων 𝛪.

Ερωτήσεις
1.a. Αρχικά, καλείστε να εντοπίστε τα σύμβολα της πηγής (δηλαδή τις διακριτές τιμές τις οποίες λαμβάνουν τα pixels της εικόνας) και να εκτιμήσετε τις πιθανότητες 
εμφάνισης τους.
  b. Στην συνέχεια, υπολογίστε την κωδικοποίηση Huffman για την συγκεκριμένη πηγή. Να υπολογίσετε: i) την εντροπία της κωδικοποίησης σας, ii) το μέσο μήκος κώδικα 
  και iii) την αποδοτικότητα του κώδικα σας. 

Θεωρήστε τώρα τη δεύτερης τάξης επέκταση πηγής του ερωτήματος 1.
2.a. Καλείστε να εντοπίσετε τα σύμβολα της δεύτερης τάξης επέκτασης πηγής (ζεύγη χαρακτήρων) και για κάθε ζεύγος να εκτιμήσετε την πιθανότητα εμφάνισης του.
  b. Στην συνέχεια, υπολογίστε την κωδικοποίηση Huffman για την συγκεκριμένη πηγή. Να υπολογίσετε: i) την εντροπία της κωδικοποίησης σας, ii) το μέσο μήκος κώδικα 
  και iii) την αποδοτικότητα του κώδικα σας. 
  c. Πως συγκρίνονται, τα αποτελέσματα με τα αντίστοιχα του ερωτήματος 1;

3.a. Εξηγήστε συνοπτικά γιατί στη συγκεκριμένη περίπτωση δεν ισχύει o τύπος: 𝛨(𝛸^2) = 2𝛨(𝛸) για τον υπολογισμό της εντροπίας της δεύτερης τάξης επέκτασης πηγής.
  b. Να παραθέσετε ένα φράγμα της μορφής 𝑎 ≤ 𝐿̅ < 𝑏 για το μέσο μήκος κώδικα που υπολογίσατε στα ερωτήματα 1,2.

4. Κωδικοποιήστε την πηγή χρησιμοποιώντας των κώδικα Huffman που υπολογίσατε στοερώτημα 1. Επιβεβαιώστε, την ορθότητα της κωδικοποίησης σας (π.χ. μέσω της αντίστροφής
διαδικασίας – αποκωδικοποίησης). Συγκρίνετε τον αριθμό bits της δυαδικής αναπαράστασης της εικόνας σε σχέση με την κωδικοποίηση Huffmanυπολογίζοντας τον λόγο συμπίεσης
𝐽 = # 𝑏𝑖𝑡𝑠 𝜅𝜔𝛿𝜄𝜅𝜊𝜋𝜊ί𝜂𝜎𝜂𝜍 𝐻𝑢𝑓𝑓𝑚𝑎𝑛 / # 𝑏𝑖𝑡𝑠 𝛿𝜐𝛼𝛿𝜄𝜅ή𝜍 𝛼𝜈𝛼𝜋𝛼𝜌ά𝜎𝜏𝛼𝜎𝜂𝜍.

5. Επιθυμούμε τώρα να μεταδώσουμε την κωδικοποιημένη ακολουθία που προέκυψε μέσα από ένα Δυαδικό Συμμετρικό Κανάλι για το οποίο δεν γνωρίζουμε την πιθανότητα 𝑝 σωστής
μετάβασης. Πιο συγκεκριμένα, θεωρούμε την συνάρτηση «𝑦 = 𝑏𝑖𝑛𝑎𝑟𝑦_𝑠𝑦𝑚𝑚𝑒𝑡𝑟𝑖𝑐_𝑐ℎ𝑎𝑛𝑛𝑒𝑙(𝑥)» η οποία μοντελοποιεί το κανάλι και λαμβάνει ως είσοδο το διάνυσμα του κώδικα σε bit
(𝑥) και παράγει την αντίστοιχη ακολουθία από bits που παρατηρεί ο δέκτης (𝑦). Χρησιμοποιώντας τις δύο παραπάνω ακολουθίες bits (𝑥, 𝑦) να εκτιμήσετε την παράμετρο 𝑝
(σε ακρίβεια 2 δεκαδικών ψηφίων) και να υπολογίσετε την χωρητικότητα του καναλιού. Υπολογίστε την αμοιβαία πληροφορία ανάμεσα στην είσοδο και την έξοδο του καναλιού.

